# -*- mode: mandoku-view; -*-
#+TITLE: 尹文子
#+DATE: 2015-08-24 23:19:12.783953
#+PROPERTY: ID KR3j0004
#+PROPERTY: BASEEDITION WYG    
#+PROPERTY: JUAN 提要
<pb:KR3j0004_WYG_000-1a>¶
欽定四庫全書　　　　　子部十¶
　提要¶
　　尹文子　　　　　　　雜家類一(雜學之屬/)¶
　　　　(臣/)等謹案尹文子一卷周尹文撰前有魏黄¶
　　　　初末山陽仲長氏序稱條次撰定為上下篇¶
　　　　文獻通考著録作二卷此本亦題大道上篇¶
　　　　大道下篇與序文相符而通為一卷蓋後人¶
　　　　所合併也莊子天下篇以尹文田駢並稱顔¶
<pb:KR3j0004_WYG_000-1b>¶
　　　　師古註漢書謂齊宣王時人考劉向說苑載¶
　　　　文與宣王問荅顔蓋據此然吕氏春秋又載¶
　　　　其與湣王問荅事殆宣王時稷下舊人至湣¶
　　　　王時猶在歟其書本名家者流大㫖指陳治¶
　　　　道欲自處於虚静而萬事萬物則一一綜核¶
　　　　其實故其言出入於黄老申韓之間周氏涉¶
　　　　筆謂其自道以至名自名以至法蓋得其真¶
　　　　晁公武讀書志以為誦法仲尼其言誠過宜¶
<pb:KR3j0004_WYG_000-2a>¶
　　　　為髙似孫緯畧所譏然似孫以儒理繩之謂¶
　　　　其淆雜亦為未允百氏争鳴九流並列各尊¶
　　　　所聞各行所知自老莊以下均自為一家之¶
　　　　言讀其文者取其博辨閎肆足矣安能限以¶
　　　　一格哉序中所稱熙伯蓋繆襲之字其山陽¶
　　　　仲長氏不知為誰李獻臣以為仲長統然統¶
　　　　卒於建安之末與所云黄初末者不合晁公¶
　　　　武因此而疑史誤未免附㑹矣¶
<pb:KR3j0004_WYG_000-2b>¶
　　慎子　　　　　　　　雜家類一(雜學之屬/)¶
　　　　臣等謹案慎子一卷周慎到撰到趙人中興¶
　　　　書目作瀏陽人陳振孫書録解題曰慎到趙¶
　　　　人見於史記瀏陽在今潭州呉時始置縣與¶
　　　　趙南北了不相涉蓋據書坊所稱不知何謂¶
　　　　也則稱瀏陽者非矣明人刻本又云到一名¶
　　　　廣陸徳明莊子釋文田駢下註曰慎子云名¶
　　　　廣然則駢一名廣非到一名廣尤舛誤也莊¶
<pb:KR3j0004_WYG_000-3a>¶
　　　　子天下篇曰慎到棄知去已而縁不得已冷¶
　　　　汰於物以為道理曰知不知將薄知而後鄰¶
　　　　傷者也謑髁無任而笑天下之尚賢也縱脫¶
　　　　無行而非天下之大聖椎拍輐斷與物宛轉¶
　　　　舍是與非苟可以免不師智慮不知前後魏¶
　　　　然而已矣推而後行曳而後往若飄風之還¶
　　　　若羽之旋而磨石之隧全而無非動静無過¶
　　　　禾嘗有罪是何故夫無知之物無建已之患¶
<pb:KR3j0004_WYG_000-3b>¶
　　　　無用知之累動静不離於理是以終身無譽¶
　　　　故曰至於若無知之物而已無用聖賢夫塊¶
　　　　不失道豪傑相與笑之曰慎到之道非生人¶
　　　　之行而至死人之理適得怪焉云云是慎子¶
　　　　之學近乎釋氏然漢志列之於法家今考其¶
　　　　書大㫖欲因物理之當然各定一法而守之¶
　　　　不求於法之外亦不寛於法之中則上下相¶
　　　　安可以清净而治然法所不行勢必刑以齊¶
<pb:KR3j0004_WYG_000-4a>¶
　　　　之道徳之為刑名此其轉關所以申韓多稱¶
　　　　之也(語見漢書/萟文志)其書漢志作四十二篇唐志¶
　　　　作十卷崇文總目作三十七篇書録解題則¶
　　　　稱麻沙刻本凡五篇已非全書此本雖亦分¶
　　　　五篇而文多刪削又非陳振孫之所見蓋明¶
　　　　人捃拾殘剰重為編次觀孝子不生慈父之¶
　　　　家忠臣不生聖君之下二句前後兩見知為¶
　　　　雜録而成失除重複矣乾隆四十六年正月¶
<pb:KR3j0004_WYG_000-4b>¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0004_WYG_000-5a>¶
尹文子原序¶
尹文子者盖出於周之尹氏齊宣王時居稷下與宋鈃¶
彭蒙田駢同學於公孫龍公孫龍稱之著書一篇多所¶
彌綸荘子曰不累於物不茍於人不忮於衆願天下之¶
安寧以活於民命人我之養畢足而止之以此白心見¶
侮不辱此其道也而劉向亦以其學本於黄老大較刑¶
名家也近為誣矣余黄初末始到京師繆熙伯以此書¶
見示意其玩之而多脱誤聊試條次撰定為上下篇亦¶
<pb:KR3j0004_WYG_000-5b>¶
未能究其詳也仲長統撰¶
